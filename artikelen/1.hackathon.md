# 1. Hackathon met studenten van de master Digital Design

De master digital design had de expertise nodig van webdevelopment studenten om concepten van hunzelf werkelijkheid te maken in de vorm van een prototype. Om de samenwerking aan te gaan werd er op vrijdag 18 mei 2018 een mini-hackathon georganiseerd.

De digital design studenten hadden verschillende ontwerpoplossing bedacht voor het probleem van een gekozen opdrachtgever. Vervolgens gaven de studenten hier een korte uitleg over. De verschillende ontwerpoplossingen werden op het bord geschreven en daar konden de webdevelopment studenten er een van kiezen. Uiteindelijk ontstonden er verschillende teams die aan hun gekozen ontwerpoplossing gingen werken voor de rest van de dag.

Er waren verschillende cases die mijn aandacht trokken. Zoals MyGappie, een app die mensen veilig van locatie A naar B kan brengen en de interface/app om makkelijk notes te maken bij foto’s en dergelijke. Uiteindelijk heb ik toen gekozen voor de MyGappie app omdat het nog redelijk in de beginfase zit. Hierdoor was er nog veel ruimte om na te denken over hoe we het probleem het beste technisch konden oplossen.

De bedenkster van de app MyGappie Gabrielle is toevallig geen student van de master digital design, maar is ook net zo hard op zoek naar de technische expertische van webdevelopment studenten.

De app MyGappie moet mensen veilig van A naar B brengen. Het idee is dat mensen makkelijk hun route kunnen delen met hun vrienden en met één druk op de knop makkelijk hun vrienden kunnen contacten wanneer ze onderweg zijn. Dit zou twee kanten op moeten werken; je vrienden weten waar je bent en het schrikt eventuele mensen die je willen lastigvallen af omdat je in contact ben met een ander. Mocht je nog niet in contact zijn met iemand en word je alsnog lastiggevallen, dan kan je altijd snel één van je vrienden bellen om ervoor te zorgen dat je op z’n minst met iemand in contact bent in een nare situatie.

Vervolgens hebben we met ons groepje bij elkaar gezeten en zijn we gaan brainstormen. We hebben toen wat praktische zaken bekeken zoals: Moeten er al mensen van tevoren geselecteerd zijn als ‘’gappie’’ of moet je hele contactenlijst langsgelopen worden, kunnen hele groepen in een keer gebeld worden of moet dit een persoon per keer zijn en wat heeft Gabrielle van ons nodig in zo’n korte tijd. We kwamen er al snel achter dat er alleen een concept was, maar op dit moment nog weinig om heel veel concreets mee te kunnen. We hebben in het begin vooral conceptueel met haar zitten sparren over hoe we de app het handigst kunnen indelen en op een rij te krijgen wat er belangrijk was.

Gelukkig had Gabrielle wel wat schermen van tevoren gemaakt om duidelijk te maken wat de insteek was van de app. In combinatie met de punten uit de brainstormsessie konden we relatief snel een soort tweede versie uitwerken. Helaas is in het geval van deze dag de term ‘’hackaton’’ een overstatement omdat we in minder dan drie uur iets moesten maken. Uiteindelijk hebben we in de tijd die we hebben gehad Gabrielle zeker geholpen om vervolgstappen te zetten.

Als Frontender was mijn rol vooral conceptueel nadenken over hoe ze het beste het project aan kon pakken en te kijken wat haalbare mogelijkheden zijn. Gabrielle wist hier nog vrij weinig van af en wist ook niet zo goed waar ze moest beginnen. Met het design/prototype dat we uiteindelijk hebben gemaakt kan ze wel verder met het zetten van een logische vervolgstap. Als frontender heb ik niet zoveel code aangeraakt omdat het concept zelf nog te losjes was.
