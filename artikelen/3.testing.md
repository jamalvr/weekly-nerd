# Testen 101

Testen is het belangrijkste onderdeel wanneer het neerkomt op validatie. Sluit je concept oen/of product überhaupt wel aan bij de wensen van je doelgroep? Hier kom je alleen achter door daadwerkelijk te gaan zitten met je eindgebruikers. Ik snap dat menig CMD’er hier helemaal geen zin in heeft. Dat heb ik zelf namelijk ook, maar toch is het wel fijn als je uiteindelijk een product hebt die wél gewaardeerd wordt.

## 1. Test zo vroeg mogelijk, dan hoef je zelf minder te bedenken.

Zodra je al een eerste versie hebt van je product, al is het maar een simpele paper prototype of een schets van je eerste ideeën. Probeer er achter te komen hoe je eindgebruiker nadenkt en wat de zijn of haar verwachtingen van het product zijn. De kans is heel groot dat elke gebruiker zijn of haar probleem anders ervaart. Door hun de analyseren tijdens het testen ontdek je misschien wel een patroon die je anders nooit zelf had bedacht, waardoor je huidige oplossing misschien niet eens werkt. En mocht alles wel goed aansluiten, dan is dat natuurlijk mooi meegenomen. Zolang je maar kritisch blijft kijken naar je product en het zo vaak mogelijk bij meerdere eindgebruikers voorlegt.

Het grootste voordeel van zo vroeg mogelijk testen is dat je veel minder zelf hoeft te bedenken. Wanneer je een basisconcept hebt en dit kan testen, komt de rest vanzelf. Je hoeft dan niet meer zelf te bedenken hoe mensen met dingen eventueel zouden omgaan. Dit wordt gewoon voor je gedaan, wauw.

## 2. Wat wil je in godsnaam te weten komen?

Stel duidelijke doelen voor je testplan. Je test met een reden en je wilt bevestigen of die reden klopt of dat je wat anders moet gaan bedenken. Waar wil je achter komen en hoe wil je daar achter gaan komen?

-   Stel user scenarios op met specifieke eind doelen wat er bereikt moet worden door de eindgebruiker.
-   Behalen de eindgebruikers deze doelen? Komen ze makkelijk van A naar B.
-   Zijn gebruikers ook daadwerkelijk tevreden met de interactie en de uitkomst van het product en hoe kan ik dit verbeteren?

## 3. Bereid wel even je testsessie voor.

Voordat je daadwerkelijk gaat testen is het belangrijk dat je het een en ander al een beetje hebt voorbereid. Er zijn altijd wat aannames en verwachtingen en die zijn helemaal prima. Nu is het tijd om ook te kijken of die daadwerkelijk waar zijn.

### Zoals eerder gezegd, stel scenario’s op

Geef de gebruiker geen keiharde instructies. Geeft ze een leuk scenario die in de ideale wereld de gebruiker van A naar B brengt, maar laat ze lekker zelf uitvogelen hoe ze dat doen. Lopen ze vast op een bepaald punt? Mooi, dan weet jij waar het nog niet helemaal lekker gaat en kan je dat heel nel aanpassen voor de volgende keer. Hou je scenarios redelijk simpel. Vaak komen gebruikers op een website met een simpel doel zoals:

-   Een product kopen.
-   Inschrijven voor een nieuwsbrief.
-   Instellingen wijzigen.

### Hou een testsessie lekker kort

En met lekker kort bedoel ik geen 5 minuten. Hou het lang genoeg om de gebruiker op zijn of haar eigen gemak door je scenario’s heen te laten lopen. Waarschijnlijk wil je de gebruiker een korte introductie geven en de mogelijkheid te geven om vragen te kunnen beantwoorden. Hou aan dat je minimaal een half uurtje per persoon kwijt ben. Pak tussendoor wel je rust. Rook een peuk, haal een bakkie pleur, doe een blokje om of verzin zelf wat leuks.

## Het moeilijkste van allemaal: representatieve gebruikers

Wil je ook dat je testresultaten ook echt wat betekenen, dan is het ideaal om ook te kunnen testen met daadwerkelijke eindgebruikers. En niet je oma, je moeder, neven, nichten, broers, zussen en vrienden. Tenzij ze natuurlijk binnen de representatieve groep vallen. Maar zelfs dan, is het beter om objectieve gebruikers te hebben. Bekenden zijn vaak redelijk bevooroordeeld.

In veel gevallen heb je een persona opgesteld. Probeer gebruikers te vinden die hier binnen vallen. Je persona heb je namelijk opgesteld aan de hand van veel vooronderzoek. Natuurlijk hoeft het geen 1 op 1 vergelijking te zijn. Maar het algemene doel van je persona en een testpersoon moet wel overlappen.

### Je hoeft geen 1.000.000 gebruikers te testen

Het belangrijkste is dat je een paar hele representatieve gebruikers hebt om je product mee te testen. Dat is zoveel meer waard dan een hele groep mensen die helemaal niet aansluiten op je product. Je wilt namelijk een meerwaarde bieden voor de groep mensen die je product nodig hebben, ook al weten ze soms nog niet dat ze je product ook echt nodig gaan hebben.

Dit wil natuurlijk niet zeggen dat mensen buiten de doelgroep waardeloos zijn om te testen. Maar gebruik hun vooral voor het testen van algemene kleine dingetjes. Denk hierbij aan interactieve elementen die te vinden zijn op je website of app. Snappen mensen dat de mooie fancy knop die je hebt ontworpen überhaupt klikbaar is?

## Het belangrijkste is dat je überhaupt test vanaf het begin

Ik snap dat veel mensen hier tegenop kijken, maar je kan het zo gek en uitgebreid mogelijk maken als dat je wilt. Je weet vaak al van tevoren wat mensen op je product moeten doen. Je scenarios heb je daar al eigenlijk mee. Het enige wat je moet doen; is de juiste mensen vinden en je product aan hun voorschotelen. De scenario’s heb je nogmaals al, die hoef je dan alleen te vertellen en laat je gebruikers het verder lekker zelf uitzoeken. Jij hoeft alleen nog maar te luisteren en misschien wat vragen stellen waar ze precies tegenaan lopen.

Test al een beetje vroeg in het proces. Er zijn namelijk genoeg momenten dat je zelf ook vast loopt. Probeer in deze dode momenten te testen en te praten met je eindgebruikers. Hoef je het niet helemaal zelf uit te zoeken.
